# PAC3 - Visionant el futur amb les ulleres de Manovich: redescobrint la hibridació

***Cultura Digital (Aula 1) - Grau en Tècniques d'Interacció Digital i Multimèdia***
<br>
*Nom: Aranzazu Amado Barjola
<br>
Data: 14/12/2023*

## Introducció

La hibridació dels mitjans és un fenomen que es produeix quan es combinen dos o més mitjans de diferent tipus per crear una nova forma d'expressió o comunicació. La hibridació pot ser visible o invisible, segons si es poden identificar o no els mitjans originals que la componen. Aquesta hibridació és possible gràcies al programari, que permet manipular, transformar i fusionar els diferents mitjans digitals. Segons Manovich, la hibridació és un dels conceptes clau per entendre els fonaments i l'evolució de la multimèdia.

En aquest treball, analitzaré dos casos d'hibridació de mitjans que han tingut un gran impacte en l'àmbit de l'entreteniment: Netflix i el videojoc Last of Us. Amb aquests dos exemples exploraré com la hibridació de mitjans combina elements de cinema, televisió, videojocs, narrativa i altres mitjans per crear experiències multimèdia interactives i personalitzades.


## Cas 1: Netflix

**Netflix**, és una empresa que va ser fundada el 29 d'agost de 1997, va començar com un servei de lloguer de DVD per correu, s'ha consolidat com una de les principals plataformes de streaming al món.

Actualment és una plataforma de streaming que combina la televisió i el cinema, oferint un catàleg variat de continguts audiovisuals que inclouen sèries, pel·lícules, documentals, animació, etc. però també ofereix continguts textuals, com articles d'opinió i ressenyes i continguts interactius, com jocs i concursos. Aprofitant la tecnologia de transmissió en línia, ofereix els seus serveis permetent que els usuaris puguin veure el seu contingut a temps real sense descarregues prèvies.

![Logotip_Netflix](https://upload.wikimedia.org/wikipedia/commons/1/15/Logonfx.png)
> Font:  

*Netflix* és un exemple d'hibridació invisible perquè ha eliminat les barreres tradicionals entre la televisió i el cinema. En el passat, la televisió i el cinema eren dos mitjans separats amb les seves pròpies convencions i formats. La televisió se centrava en la programació d'entreteniment de consum massiu, mentre que el cinema se centrava en la producció de pel·lícules d'alta qualitat. *Netflix* ha desafiat aquestes convencions en oferir un servei de streaming que inclou una barreja de sèries, pel·lícules, documentals, animació, etc. Això ha permès a la plataforma atraure una audiència més àmplia que la que podria captar una cadena de televisió tradicional o un estudi de cinema.

Utilitza el metamedi computacional per oferir contingut original està utilitzant les tecnologies digitals per crear experiències d'entreteniment que són úniques i envolupants. Els seus continguts, són d’alta qualitat, amb guions complexos i personatges ben desenvolupats, l’ús d'elements innovadors com la interactivitat, la personalització, la realitat virtual i la realitat augmentada permet oferir experiències úniques que no són possibles en altres mitjans. La plataforma també s’ha convertit en un canal de distribució i producció, afavorint un major control sobre els contingut que ofereix als seus usuaris.

![enter image description here](https://cdn.hobbyconsolas.com/sites/navi.axelspringer.es/public/media/image/2015/11/536194-netflix-10-contenidos-originales-que-no-debes-perderte.jpg?tf=1200x)

L’adaptació i la combinació dels mitjans tradicional amb les característiques pròpies de la cultura digital enriqueixen l’experiència de l’usuari i possibilita l’opció de veure els continguts en streaming. Gràcies a la seva personalització, fent servir les recomanacions que ofereix la plataforma mitjançant un sistema d’etiquetatge i categories del seu contingut, basat en algoritmes que analitzen el comportament dels usuaris i les seves preferències, permet generar llistes personalitzades i suggeriments de continguts.

<p align=center>
<img src="https://4.bp.blogspot.com/-POUNSnQ2dOM/W9itus3ggZI/AAAAAAAAAoY/cDiY1Hg17pAHH0sGfZIvi27DmBl4TT_VwCLcBGAs/s1600/netflix-BI.png">
</p>

> *Font: redwoodalgorithms.com*

També permet a l'usuari triar entre diferents dispositius, pausar, reprendre, avançar, retrocedir i saltar els continguts segons la seva preferència, crear perfils individuals o familiars, rebre recomanacions i suggeriments, veure continguts originals i exclusius, i accedir a elements interactius, com el mode offline, el control parental, els subtítols, l'àudio, etc.

La hibridació de la plataforma *Netflix* permet oferir continguts personalitzats i més flexibles als seus usuaris generant una experiència de visualització variada, atractiva i diversa. Els usuaris poden veure el contingut que la plataforma ofereix on vulguin i quan vulguin.


## Cas 2: Last Of Us

El videojoc ***Last of Us*** és una aventura d'acció i terror desenvolupat per la companyia estatunidenca Naughty Dog i distribuït per Sony Computer Entertainment per a la consola PlayStation 3 el 2013, que narra la història de Joel i Ellie, dos supervivents d'una pandèmia que ha convertit la majoria de la humanitat en criatures caníbals infectades per un fong.

El jugador controla Joel, que pot fer servir una varietat d'armes i objectes per defensar-se dels enemics. El joc també té un fort enfocament en la narrativa, amb una història que s’explica a través d'escenes cinemàtiques i seqüències de joc que ofereixen una experiència de joc única i envolupant.

<p align=center>
<img src="https://tramasdevideojuegos.com/wp-content/uploads/2020/08/TLOU_Wallpaper-min.jpg">
</p>

> *Font: Last Of Us (enllaç: (https://tramasdevideojuegos.com/wp-content/uploads/2020/08/TLOU_Wallpaper-min.jpg).*

El videojoc és un exemple d'hibridació visible, ja que combina el cinema i el videojoc i es poden identificar els elements de cada mitjà. És una història lineal i cinematogràfica, amb personatges desenvolupats i una trama complexa. El joc presenta escenes pròpies del cinema que s'intercalen amb les seqüències de joc combinant l'acció i l'aventura dels videojocs tradicionals amb la narrativa i l'estètica del cinema i la televisió.

La història del joc es desenvolupa a través d'una hibridació d'escenes cinemàtiques, narratives i seqüències de joc que combina elements d'acció, survival i horror, la qual cosa permet al jugador una àmplia gamma de desafiaments i emocions que li faciliten experimentar de forma més directa i immersiva.

Els personatges també són un exemple de com els videojocs estan evolucionant per oferir als jugadors experiències més immersives i emotives. Estan dissenyats de manera similar als personatges d'una pel·lícula o sèrie de televisió, amb motivacions i objectius ben definits. Això permet al jugador identificar-se amb ells i sentir-se emocionalment involucrat en la història. *Last Of Us* utilitza la captura de moviments, una tècnica essencial en el desenvolupament de videojocs. Aquesta tècnica permet als desenvolupadors capturar el moviment d'actors reals i transferir-lo als personatges del joc. Això dona com a resultat animacions realistes i expressives, que ajuden que els personatges se sentin més reals i convincents.
<p align=center>
<a href="http://www.youtube.com/watch?feature=player_embedded&v=ODxqtwkdegU" target="blanck"><img src="http://img.youtube.com/vi/ODxqtwkdegU/0.jpg">
</a>
<a href="http://www.youtube.com/watch?feature=player_embedded&v=aA-8c0_hcPk" target="blanck"><img src="http://img.youtube.com/vi/aA-8c0_hcPk/0.jpg">
</a>
</p>

La música i el disseny artístic recorden les pel·lícules i sèries de ciència ficció, suspens i drama. La música és fosca i atmosfèrica, creant una sensació de tensió i perill, els efectes de so són realistes i detallats, creant un món que se sent viu i perillós. El disseny artístic és realista i detallat, creant aquest món post-apocalíptic que és alhora familiar i estrany. El diàleg és natural i convincent, ajudant els jugadors a connectar-se amb els personatges.

Pel que fa a la mecànica del joc, els elements de sigil i exploració són similars als que es troben en els jocs d' aventures. El jugador ha de fer servir el sigil per evitar els enemics i l'exploració per descobrir els secrets del món del joc.

The Last of Us és un exemple de com la hibridació de mitjans pot donar lloc a experiències que transcendeixen els límits dels mitjans individuals. El joc combina elements de diferents medis, com el cinema, la televisió i la narrativa, etc. per crear una experiència única i memorable que no podria ser possible en cap altre mitjà.

## Conclusió

La hibridació dels mitjans és una tendència creixent en el món de l'entreteniment que ofereix una sèrie d'avantatges per als creadors de contingut i els consumidors. Per als creadors de contingut, pot ajudar a crear productes més innovadors i atractius que atreguin una audiència més àmplia. Per als consumidors, pot oferir noves formes d'entreteniment i experiències més immersives.

*Netflix* i el videojoc *The Last of Us* són dos exemples clars de com la hibridació de mitjans pot donar lloc a productes innovadors i atractius que ofereixen noves formes d'entreteniment.

El futur dels mitjans segurament seguirà explorant aquesta tendència, brindant noves formes d'entreteniment i experiències multimèdia més immersives i emocionants.


## Bibliografia
 -   Manovich, Lev. (2013).  **El Software toma el mando**. Barcelona: Editorial UOC.
 - [Fundamentos y evolución de la multimedia » Remediación, multimedia e hibridación de los medios (uoc.edu)](http://multimedia.uoc.edu/blogs/fem/es/remediacio-multimedia-i-hibridacio-dels-mitjans/)
 - [Hibridación de medios - Wikipedia, la enciclopedia libre](https://es.wikipedia.org/wiki/Hibridaci%C3%B3n_de_medios)
 - [Netflix - Wikipedia, la enciclopedia libre](https://es.wikipedia.org/wiki/Netflix)
 - [The Last of Us - Wikipedia, la enciclopedia libre](https://es.wikipedia.org/wiki/The_Last_of_Us)
 - Imatge Netflix. Computer Hoy. URL: https://cdn.computerhoy.com/sites/navi.axelspringer.es/public/media/image/2019/06/netflix.png?tf=1200x
 - Imatge Last Of Us. Tramas de videojuegos. URL: https://tramasdevideojuegos.com/wp-content/uploads/2020/08/TLOU_Wallpaper-min.jpg

